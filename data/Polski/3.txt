Województwo małopolskie – jedno z 16 województw Polski. Województwo zajmuje powierzchnię 15 182 km² i jest jednym z mniejszych w Polsce (12 miejsce w kraju). Województwo ma około 3,4 mln mieszkańców (stan na 31 grudnia 2019)[1], zajmując pod tym względem 4. miejsce w Polsce. Gęstość zaludnienia jest drugą najwyższą w kraju po woj. śląskim (małopolskie – 223 osób/km², śląskie – 372 osób/km², średnia krajowa – 123 osób/km²)[2][3]. W obecnym kształcie powstało 1 stycznia 1999 r. w wyniku reformy administracyjnej. Siedzibą wojewody i sejmiku jest Kraków.


Spis treści
1	Historia województwa
2	Geografia
2.1	Położenie administracyjne
2.2	Położenie fizycznogeograficzne
2.3	Położenie historyczne
2.4	Topografia
2.5	Klimat
2.6	Stosunki wodne
3	Urbanizacja
4	Demografia
4.1	Mniejszości narodowe i grupy etniczne
5	Religia
6	Administracja i polityka
6.1	Samorząd wojewódzki
6.2	Administracja rządowa
6.3	Polityka
6.4	Współpraca samorządowa
7	Przyroda
7.1	Ochrona środowiska
7.2	Lasy
7.3	Pustynia
8	Kalendarium historyczne
8.1	Starożytność
8.2	Średniowiecze
8.3	Wczesna nowożytność
8.4	Nowożytność
8.5	Okres wojenny i międzywojenny
9	Gospodarka
9.1	Przemysł
9.2	Zasoby surowców mineralnych
9.3	Energia
10	Bezpieczeństwo publiczne
11	Transport
11.1	Transport drogowy
11.2	Transport kolejowy
11.2.1	Tabor kolejowy
11.3	Transport lotniczy
12	Kultura
12.1	Media
12.2	Nauka i oświata
12.3	Turystyka i wypoczynek
13	Podział administracyjny
14	Zobacz też
15	Uwagi
16	Przypisy
17	Linki zewnętrzne
Historia województwa

Województwa z lat 1975–1998 z granicą obecnego województwa małopolskiego
	Zobacz hasło województwo małopolskie w Wikisłowniku
Województwo małopolskie zostało utworzone w 1999 roku, obejmując mniejszy fragment Małopolski historycznej i geograficznej oraz fragment Spisza i Orawy. Stworzono je z województw poprzedniego podziału administracyjnego, mianowicie z:

krakowskiego – w całości,
nowosądeckiego – w całości,
tarnowskiego[a] – oprócz gmin powiatu dębickiego i gmin Radomyśl Wlk. i Wadowice Grn. z powiatu mieleckiego,
bielskiego – tylko gminy powiatów suskiego, wadowickiego i oświęcimskiego,
katowickiego – tylko gminy powiatów olkuskiego[b] i chrzanowskiego oraz gmina Brzeszcze z powiatu oświęcimskiego,
kieleckiego – tylko gminy powiatu miechowskiego oraz gminy Pałecznica i Koszyce z powiatu proszowickiego,
krośnieńskiego – tylko gminy Biecz i Lipinki w powiecie gorlickim.
Województwo małopolskie jako jedyne ma prawo do posiadania w swoim herbie godła Polski, czyli białego orła w koronie, z głową zwróconą w prawą stronę, na czerwonym tle. Pozostaje więc tradycyjnie jego depozytariuszem[4].

Geografia
Powierzchnia województwa wynosi 15 182,79 km², co stanowi 4,9% obszaru Polski (1 stycznia 2014)[5].

Położenie administracyjne
Województwo jest położone w południowej Polsce i graniczy ze[6]:

Słowacja Słowacją (z krajami preszowskim i żylińskim) na długości 301,6 km na południu
oraz z województwami:

 podkarpackim na długości 177,9 km na wschodzie
 śląskim na długości 273,4 km na zachodzie
 świętokrzyskim na długości 178,4 km na północy
Położenie fizycznogeograficzne
Województwo małopolskie obejmuje fragmenty Karpat Zachodnich oraz Wyżyny Małopolskiej.

Położenie historyczne
Teren województwa obejmuje zachodnią część krainy historycznej i geograficznej zwanej Małopolską oraz fragmenty dwóch mniejszych krain historycznych – Spisza i Orawy.

Topografia

Mapa fizyczna województwa
W wymiarze północ–południe województwo rozciąga się na długości 151 km, to jest 1°21′43″. W wymiarze wschód–zachód rozpiętość województwa wynosi 167 km, co w mierze kątowej daje 2°23′30″.

Współrzędne geograficzne skrajnych punktów:

północny: 50°31′13″ szer. geogr. N – działka ewidencyjna nr 382/3 (powiat miechowski),
południowy: 49°09′30″N – grań Wołowego Grzbietu pomiędzy słupkami granicznymi nr 210/4 a nr 210/5 (powiat tatrzański),
zachodni: 19°04′59″ dług. geogr. E – zach. narożnik działki ewidencyjnej nr 982/1 (powiat oświęcimski),
wschodni: 21°25′18″E – wsch. narożnik działki ewidencyjnej nr 17 (powiat gorlicki).
Ukształtowanie powierzchni ma charakter zdecydowanie górski i wyżynny.
Najwyższym punktem jest północny wierzchołek Rysów – 2499 m n.p.m.

Klimat
Województwo małopolskie leży w strefie klimatu umiarkowanego. Występuje duża amplituda temperatur wynikająca z dużego zróżnicowania wysokości. Maksymalna zanotowana temperatura wynosi +37 °C, a minimalna −38 °C.

Pokrywa śnieżna w Tatrach często utrzymuje się od listopada do połowy maja, ale jego opady są możliwe o każdej porze roku. W innych górskich rejonach śnieg pokrywa stoki do marca, a na sztucznie dośnieżanych stokach narciarskich można czasami szusować nawet na początku kwietnia.

Małopolski klimat ma swoje anomalie. Najbardziej znany jest halny – gwałtowny, ciepły wiatr, który w kilka dni może stopić nawet kilkadziesiąt centymetrów śniegu. Z kolei orawiak jest wiatrem zimnym, wiejącym od Babiej Góry, który temperaturę na Podhalu może obniżyć nawet o kilka stopni.

Stosunki wodne
Teren województwa znajduje się w większości w zlewisku Morza Bałtyckiego z dorzeczem Wisły – ok. 90% powierzchni województwa. Natomiast południowo-zachodnia część leży na terenie zlewiska Morza Czarnego z dorzeczem Dunaju.

Urbanizacja

Wzgórze Wawelskie w Krakowie

Rynek i ratusz w Tarnowie

Ratusz w Nowym Sączu

Odrestaurowany zamek książęcy w Oświęcimiu

Rynek w Chrzanowie

Bazylika kolegiacka św. Andrzeja Apostoła w Olkuszu.

Rynek w Bochni

Ratusz w Skawinie

Pałac Bobrowskich w Andrychowie

Kościół parafialny w Proszowicach

Brama wjazdowa do pałacu Lubomirskich w Dąbrowie Tarnowskiej
W województwie małopolskim są 62 miasta, w tym 3 miasta na prawach powiatów. Miasta zostały uszeregowane według liczby mieszkańców. Powierzchnia według GUS z 1 stycznia 2009 r., liczba ludności z 31 grudnia 2014 r.[2]

lp.	Herb	Miasto	Liczba ludności
(31 grudnia 2014)	Powierzchnia
(km²)	Gęstość zaludnienia
(osób/km²)
1	POL Kraków COA.svg	Kraków	761 873	326,80	2331
2	POL Tarnów COA.svg	Tarnów	111 376	72,38	1539
3	POL Nowy Sącz COA.svg	Nowy Sącz	83 853	57,06	1470
4	POL Oświęcim COA.svg	Oświęcim	39 444	30,30	1302
5	POL Chrzanów COA.svg	Chrzanów	37 898	38,31	989
6	POL Olkusz COA.svg	Olkusz	36 477	25,66	1422
7	POL Nowy Targ COA.svg	Nowy Targ	33 598	50,42	666
8	Herb Bochni.svg	Bochnia	30 104	29,89	1007
9	POL Gorlice COA 1.svg	Gorlice	28 255	23,56	1199
10	POL Zakopane COA.svg	Zakopane	27 556	84,35	327
11	POL Skawina COA.svg	Skawina	24 203	20,48	1182
12	POL Wieliczka COA 1.svg	Wieliczka	21 676	13,37	1621
13	POL Andrychów COA.svg	Andrychów	20 993	10,28	2042
14	POL Trzebinia COA.svg	Trzebinia	20 127	31,30	640
15	Wadowice herb.svg	Wadowice	19 254	10,63	1811
16	POL Kęty COA.svg	Kęty	19 062	23,14	824
17	POL Myślenice COA.svg	Myślenice	18 346	30,14	609
18	POL Libiąż COA.svg	Libiąż	17 284	35,88	482
19	POL Brzesko COA 1.svg	Brzesko	17 090	11,73	1457
20	POL Limanowa COA.svg	Limanowa	15 078	18,64	809
21	POL Rabka-Zdrój COA.svg	Rabka-Zdrój	13 082	36,59	358
22	POL Dąbrowa Tarnowska COA.svg	Dąbrowa Tarnowska	11 881	23,07	515
23	POL Miechów COA.svg	Miechów	11 830	15,49	764
24	POL Brzeszcze COA.svg	Brzeszcze	11 560	19,17	603
25	POL Niepołomice COA.svg	Niepołomice	11 201	27,08	414
26	POL Krynica-Zdrój COA.svg	Krynica-Zdrój	10 992	40,17	274
27	POL Bukowno COA2.svg	Bukowno	10 336	63,42	163
28	POL Krzeszowice COA.svg	Krzeszowice	10 173	16,84	604
29	POL Sucha Beskidzka COA.svg	Sucha Beskidzka	9414	27,46	343
30	POL Chełmek COA.svg	Chełmek	9198	8,31	1101
31	POL Stary Sącz COA.svg	Stary Sącz	9040	16,56	546
32	POL Wolbrom COA.svg	Wolbrom	8823	9,81	899
33	POL Mszana Dolna COA.svg	Mszana Dolna	7890	27,10	291
34	POL Tuchów COA.svg	Tuchów	6724	18,15	370
35	POL Sułkowice COA new.svg	Sułkowice	6537	16,46	398
36	POL gmina Dobczyce COA.svg	Dobczyce	6449	12,97	497
37	POL Proszowice COA.svg	Proszowice	6158	7,21	854
38	POL Grybów COA.svg	Grybów	6063	17,00	357
39	POL Maków Podhalański COA.svg	Maków Podhalański	5980	20,04	298
40	POL Szczawnica COA.svg	Szczawnica	5972	32,90	182
41	POL Piwniczna-Zdrój COA.svg	Piwniczna-Zdrój i Łomnica Zdrój	5967	38,30	156
42	POL Jordanów COA.svg	Jordanów	5305	20,92	254
43	POL Muszyna COA.svg	Muszyna	5028	23,96	210
44	POL Biecz COA.svg	Biecz	4728	17,80	266
45	POL Kalwaria Zebrzydowska COA.svg	Kalwaria Zebrzydowska	4603	5,50	837
46	POL Słomniki COA.svg	Słomniki	4402	3,34	1318
47	POL Żabno COA.svg	Żabno	4214	11,12	379
48	POL Szczucin COA.svg	Szczucin	4189	6,84	612
49	POL gmina Skała COA.svg	Skała	3800	2,97	1279
50	Herb Zator.jpg	Zator	3700	11,53	321
51	POL Alwernia COA.svg	Alwernia	3435	8,87	387
52	POL Wojnicz COA.svg	Wojnicz	3401	8,50	400
53	POL Bobowa COA.svg	Bobowa	3006	7,20	416
54	Nowy herb Ryglice 2018 POL COA.png	Ryglice	2870	25,08	114
55	POL Nowy Wiśnicz COA.svg	Nowy Wiśnicz	2767	5,05	548
56	POL Radłów COA.svg	Radłów	2766	16,17	171
57	POL Ciężkowice COA.svg	Ciężkowice	2496	9,99	250
58	POL Świątniki Górne COA.svg	Świątniki Górne	2400	4,44	541
59	POL Czchów COA.svg	Czchów	2364	14,08	168
60	POL gmina Nowe Brzesko COA.svg	Nowe Brzesko	1667	7,30	228
61	POL Zakliczyn COA.svg	Zakliczyn	1661	4,02	413
62	Koszyce m herb.png	Koszyce	860	–	–
 Zobacz też: Miasta w Polsce (statystyki).
Demografia
Dane z 30 czerwca 2014 r.[2]:

Opis	Ogółem	Kobiety	Mężczyźni
Jednostka	osób	%	osób	%	osób	%
Populacja	3 364 176	100	1 731 947	51	1 632 229	49
Gęstość zaludnienia
[mieszk./km²]	222	114	108
Liczba ludności (dane z 30 czerwca 2014):

 	Ogółem	Kobiety	Mężczyźni
 	osób	%	osób	%	osób	%
Ogółem	3 364 176	100	1 731 947	51,48	1 632 229	48,52
Miasto	1 636 781	48,65	862 591	25,64	774 190	23,01
Wieś	1 727 395	51,35	869 356	25,84	858 039	25,51
Piramida wieku mieszkańców W. małopolskiego w 2014 roku[7].
Piramida wieku Malopolskie.png
Mniejszości narodowe i grupy etniczne
Województwo małopolskie zamieszkują przedstawiciele czterech mniejszości narodowych: Słowacy, Ukraińcy, Żydzi i Ormianie.

Według spisu powszechnego z 2002 r., wśród obywateli polskich zamieszkujących województwo byli:

Słowacy – 1572 osoby (kraj – 1710),
Ukraińcy – 472 osoby,
Żydzi – 50 osób,
Ormianie – 22 osoby.
Powyższe dane statystyczne, zebrane na podstawie spisu powszechnego, oparte są o subiektywne czynniki takie jak samookreślenie, poczucie przynależności do danej grupy mniejszościowej, a niekoniecznie zależne od takich kategorii jak np. przynależność językowa czy religijna.

Województwo małopolskie zamieszkują przedstawiciele dwóch grup etnicznych: Łemkowie i Romowie.

Oficjalne statystyki podają, że w województwie małopolskim zamieszkuje 1678 Romów (Cyganów). Pierwsza wzmianka historyczna, którą można odnieść do Cyganów w Polsce pochodzi z 1401 r. i dotyczy mieszczanina Cigana zamieszkującego Podgórze koło Krakowa. Romowie w tym czasie przywędrowali do Polski z południa, od strony Węgier, dokąd dotarli z Bałkanów. Ich praojczyzną są Indie, skąd wyemigrowali ok. X w.

Romowie w Polsce dzielą się, w zależności od stosunku do tradycji koczowniczych na grupę osiadłą na karpackich i grupy wędrowne. Karpaccy Romowie (nazwa nadana przez uczonych) nazwani zostali przez innych Górskim Cyganami – Bergitka Roma, Bergare, Bergary. Z czasem sami tę nazwę przyjęli jako własną. Wśród wędrownych (od 1964 r. zaczęto ich osiedlać naciskami administracyjnymi) najliczniejszą grupę stanowią Polska Roma, przybyli do Polski z Zachodu Europy w XVI w. W początku II poł. XIX w. z terenów obecnej Rumunii przybyły grupy Kełderaszy (Kelderari, Kalderari – Kotlarze) oraz Lowarów (Koniarzy).

Religia
 Osobny artykuł: Religia w województwie małopolskim.
Na terenie województwa znajdują się rzymskokatolicka archidiecezja krakowska oraz diecezja bielsko-żywiecka (część), diecezja kielecka (część), diecezja tarnowska (część), diecezja sosnowiecka (metropolia częstochowska) (część), diecezja rzeszowska (metropolia przemyska) (część), a także greckokatolicka archieparchia przemysko-warszawska.

Działają również Kościoły starokatolickie: Kościół Polskokatolicki, Kościół Starokatolicki Mariawitów (diecezja śląsko-łódzka) i Kościół Katolicki Mariawitów.

W Krakowie znajduje się siedziba prawosławnego dekanatu diecezji łódzko-poznańskiej, a w Gorlicach siedziba diecezji przemysko-gorlickiej Polskiego Autokefalicznego Kościoła Prawosławnego.

Protestantyzm reprezentuje: Kościół Ewangelicko-Augsburski, Kościół Ewangelicko-Reformowany, Kościół Ewangelicko-Metodystyczny, Kościół Chrześcijan Baptystów, Kościół Adwentystów Dnia Siódmego, Kościół Boży, Kościół Boży w Chrystusie, Kościół Ewangeliczny „Misja Łaski”, Kościół Zielonoświątkowy w RP, Kościół Wolnych Chrześcijan, Chrześcijańska Wspólnota Zielonoświątkowa, Kościół Ewangelicznych Chrześcijan w RP, Wspólnota Chrześcijańska „Golgota”, Kościół Chrześcijan Dnia Sobotniego, Ewangeliczna Wspólnota Zielonoświątkowa i Kościół Remonstrantów Polskich.

Działają również Świadkowie Jehowy, Świecki Ruch Misyjny „Epifania”, Zrzeszenie Wolnych Badaczy Pisma Świętego i Kościół Jezusa Chrystusa Świętych w Dniach Ostatnich.

Działalność prowadzi Gmina Wyznaniowa Żydowska w Krakowie i Beit Kraków oraz Liga Muzułmańska, Szkoła Zen Kwan Um w Polsce, Sanga Zen uczniów Mistrza Kaisena, Wspólnota Buddyjska Triratna, Związek Buddyjski Tradycji Karma Kamtzang i Buddyjski Związek Diamentowej Drogi Linii Karma Kagyu.

Administracja i polityka

Gmach Małopolskiego Urzędu Wojewódzkiego w Krakowie
Samorząd wojewódzki
Organem stanowiącym samorządu jest Sejmik Województwa Małopolskiego, składający się z 39 radnych. Siedzibą sejmiku województwa jest Kraków. Sejmik wybiera organ wykonawczy samorządu, którym jest zarząd województwa, składający się z 5 członków z przewodniczącym mu marszałkiem.

Podział klubów w Sejmiku Województwa Małopolskiego (czerwiec 2019):

Podział mandatów w Sejmiku Woj. Małopolskiego (2018)
Klub	Liczba radnych
Prawo i Sprawiedliwość	24/39
Platforma Obywatelska	11/39
Polskie Stronnictwo Ludowe	4/39
Marszałkowie

od 1998 do 2002 Marek Nawara
od 2002 do 2006 Janusz Sepioł
od 2006 do 2010 Marek Nawara
od 2010 do 2015 Marek Sowa
od 2015 do 2018 Jacek Krupa
od 2018 Witold Kozłowski
Administracja rządowa
Terenowym organem administracji rządowej jest Wojewoda Małopolski, wyznaczany przez Prezesa Rady Ministrów. Siedzibą wojewody jest Kraków[8], w którym znajduje się Małopolski Urząd Wojewódzki w Krakowie przy ulicy Basztowej 22. W ramach urzędu działają także delegatury w Tarnowie i w Nowym Sączu.

Delegatury urzędu wojewódzkiego obejmują swoim zasięgiem obszar działania[9]:

delegatura w Nowym Sączu powiaty: gorlickiego, limanowskiego, i nowosądeckiego oraz miasto Nowy Sącz;
delegatura w Tarnowie powiaty: bocheńskiego, brzeskiego, dąbrowskiego, i tarnowskiego oraz miasto Tarnów.
Wojewodowie Małopolscy

Ryszard Masłowski od 1999 do 2001
Jerzy Adamik od 2001 do 2005
Witold Kochan od 2005 do 2006
Maciej Klima od 2006 do 2007
Jerzy Miller od 2007 do 2009
Stanisław Kracik od 2009 do 2011
Jerzy Miller od 2011 do 2015
Józef Pilch od 2015 do 2017
Piotr Ćwik od 2017 do 2020
Łukasz Kmita od 2020
Wicewojewoda

Andrzej Harężlak od 2001 do 2003
Ryszard Półtorak od 2001 do 2006
Stanisław Sorys od 2007 do 2010
Andrzej Harężlak od 2011 do 2014
Wojciech Szczepanik w 2015
Józef Gawron od 2015 do 2018
Piotr Ćwik od 2015 do 2017
Zbigniew Starzec od 2018 do 2020
Józef Leśniak od 2019
Ryszard Pagacz od 2020[10]
Polityka
Mieszkańcy województwa wybierają łącznie 41 posłów na Sejm w czterech okręgach wyborczych: nr 12, 13, 14 i 15, 8 senatorów w jednomandatowych okręgach wyborczych: 30, 31, 32, 33, 34, 35, 36 i 37 oraz 7 eurodeputowanych z okręgu wyborczego nr 10, obejmującego także województwo świętokrzyskie.

Współpraca samorządowa
Na terenie województwa funkcjonują trzy euroregiony:

Euroregion Tatry – na południu
Euroregion Beskidy – na południowym zachodzie
Euroregion Karpacki – na wschodzie
Przyroda

Morskie Oko

Trzy Korony z Dunajca
Ochrona środowiska
Województwo małopolskie posiada urozmaicone warunki naturalne i w dużej mierze nieskażone środowisko naturalne. Bogaty jest świat roślinny i zwierzęcy. Pośrednim dowodem takiego stanu rzeczy jest liczba znajdujących się na terenie Małopolski obszarów chronionych:

6 parków narodowych
Babiogórski Park Narodowy
Gorczański Park Narodowy
Magurski Park Narodowy (niewielki fragment; siedziba dyrekcji w woj. podkarpackim)
Ojcowski Park Narodowy
Pieniński Park Narodowy
Tatrzański Park Narodowy
11 parków krajobrazowych – Park Krajobrazowy Beskidu Małego, Bielańsko-Tyniecki Park Krajobrazowy, Ciężkowicko-Rożnowski Park Krajobrazowy, Dłubniański Park Krajobrazowy, Park Krajobrazowy Dolinki Krakowskie, Park Krajobrazowy Orlich Gniazd, Park Krajobrazowy Pasma Brzanki, Popradzki Park Krajobrazowy, Rudniański Park Krajobrazowy, Tenczyński Park Krajobrazowy, Wiśnicko-Lipnicki Park Krajobrazowy,
84 rezerwatów przyrody
2189 pomników przyrody
Lasy

Wschodnia część Beskidu Małego
W woj. małopolskim lasy obejmują powierzchnię 434,3 tys. ha, co stanowi 28,6% jego powierzchni. 27,1 tys. ha lasów znajduje się w obrębie parków narodowych (31 grudnia 2012)[11].

Ze zróżnicowania gatunków gleb, a także różnicy położenia terenu względem poziomu morza wynika bardzo duże zróżnicowanie małopolskich lasów – od borów nizinnych, poprzez siedliska wyżynne aż po bory wysokogórskie.

Drzewostany najbardziej dla Małopolski charakterystyczne to lasy bukowe, porastające m.in. znaczną część Beskidów, a także świerkowy starodrzew, na przykład charakterystyczne tatrzańskie „smreki”. Cennym kompleksem leśnym województwa małopolskiego jest Puszcza Niepołomicka – jedyny pozostały fragment olbrzymiego kompleksu rozciągającego się przed kilkuset laty na wschód od Krakowa. W niej polował niegdyś Władysław Jagiełło, a później królowa Bona. Do dzisiaj[potrzebny przypis] w Puszczy Niepołomickiej żyje stado żubrów.

W województwie małopolskim jest kilka fragmentów lasu o charakterze pierwotnym, położonych w Pieninach, w Babiogórskim Parku Narodowym, Tatrach czy Beskidzie Sądeckim. Te lasy są schronieniem dla zagrożonych gatunków roślin i zwierząt; nie tylko tych, których nazwy znane są tylko fachowcom, ale także najsłynniejszych: szarotki alpejskiej, krokusa, a spośród zwierząt: orła przedniego, świstaka, kozicy. W małopolskich lasach można znaleźć grzyby takie jak rydze i borowiki, a także borówki i inne leśne owoce.

Pustynia

Pustynia Błędowska
W województwie małopolskim znajduje się pustynia – położona na zachód od Olkusza, rozciąga się między miejscowościami Klucze, Chechło i Błędów. Chociaż piaski Pustyni Błędowskiej potrafią w lecie nagrzewać się do temperatury 70 °C to w sensie klimatycznym teren ten pustynią nie jest. Dlatego powiodły się podjęte w latach 50. i 60. XX w. próby obsadzania jej roślinnością. W efekcie każdy kto chce odwiedzić pustynię winien się spieszyć: jej obszar zmniejsza się z roku na rok i z niegdysiejszych 80 km² skurczył się do ok. 30 km².

Kalendarium historyczne
Starożytność
IV wiek p.n.e. – IV wiek n.e. Okres osadnictwa celtyckiego
I–IV wiek n.e. – okres wpływów rzymskich
V wiek – koniec osadnictwa celtyckiego
Średniowiecze

Widok starego miasta w Bieczu

Zamek w Niedzicy

Zamek w Nowym Wiśniczu

Kopalnia soli w Wieliczce

Klasztor i kościół bernardynów w Alwerni

Bazylika oraz dom rodzinny
św. Jana Pawła II w Wadowicach
VI–VII wiek – Słowianie w dorzeczu górnej Wisły
VIII wiek – powstanie grodu na wzgórzu wawelskim
IX wiek – powstanie Podegrodzia
890 – najazd Wielkomorawian, chrystianizacja plemion małopolskich
990 – podbój Krakowa i ziem dorzecza górnej Wisły przez księcia Polan Mieszka
1072 – Stanisław ze Szczepanowa został biskupem
1088 – kult św. Stanisława
1138 – Bolesław Krzywousty przed śmiercią nadał ustawę sukcesyjną.
1184 – Florian małopolskim świętym
1222 – biskup Iwo Odrowąż
1225 – Cystersi pod Krakowem
1237 – klasztor Franciszkanów w Krakowie
1241 – najazd na Małopolskę Tatarów
1251 – Kopalnia soli Bochnia
1253 – kanonizacja św. Stanisława
1257 – nadanie aktu lokacyjnego Krakowowi
1259 – Małopolskę dotknęło trzęsienie ziemi
1292 – nadanie aktu lokacyjnego dla miasta Nowy Sącz
1306 – Władysław Łokietek zajął dzielnicę krakowską i rozpoczął dzieło zjednoczenia państwa polskiego
1320 – koronacja Władysława Łokietka na króla Polski. Kraków stał się miastem koronacyjnym
1330 – nadanie aktu lokacyjnego dla miasta Tarnów przez W. Łokietka
1333 – śmierć Władysława Łokietka. Pogrzeb króla odbyty w Krakowie umocnił rolę miasta jako metropolii monarszej
1344 – Kazimierz Wielki opanował ziemię sanocką i przemyską, które stały się częścią dzielnicy Małopolskiej
1346 – w Wiślicy Kazimierz Wielki wydał tzw. Statuty Wiślickie, stanowiące skodyfikowane prawo dzielnicy małopolskiej
1364 – zjazd Monarchów w Krakowie zakończony, jak podaje legenda, ucztą wydaną na cześć gości przez mieszczanina krakowskiego Mikołaja Wierzynka
1368 – Kazimierz III Wielki nadał statuty podkrakowskim żupom solnym, tworząc nowoczesne, największe w Małopolsce i w Polsce przedsiębiorstwo przemysłowe
1376 – najazd litewski na Małopolskę
17 lipca 1399 – w Krakowie zmarła w opinii świętości Królowa Jadwiga
1423–1465 – biskupem krakowskim był Zbigniew Oleśnicki
9 stycznia 1433 – w Krakowie został ponowiony przywilej jedlneński (1430 r.), gwarantujący szlachcie wolność osobistą (tzw. Neminem Captivabimus)
19 marca 1454 – król Polski zhołdował księstwo oświęcimskie
Wczesna nowożytność
1494 – włączenie do Korony księstwa zatorskiego przez Jana Olbrachta
10 kwietnia 1525 – hołd pruski na płycie Rynku Głównego w Krakowie
1563–1564 – ostateczna inkorporacja do Polski księstw – oświęcimskiego i zatorskiego
14 kwietnia 1570 – w Sandomierzu doszło do połączenia wyznań protestanckich – luteran, kalwinów i braci czeskich, którzy tworzą tzw. wyznanie polskie. Akt ten bywa zwany Zgodą Sandomierską
1574 – tumult krakowski
1587 – najazd na Małopolskę habsburskiego arcyksięcia Maksymiliana III, pretendenta do korony polskiej. Jesienią armia austriacka bezskutecznie oblegała Kraków
26 maja 1584 – na zamku wawelskim ścięto banitę Samuela Zborowskiego
1591 – zburzenie zboru protestanckiego w Krakowie w czasie tumultu religijnego
1604 – do Krakowa przybył rzekomy syn Iwana IV Groźnego, Dymitr zwany samozwańcem. Przy czynnym poparciu magnaterii małopolskiej i mieszczan Krakowa, uzyskał pomoc w swej wyprawie na Moskwę
1611 – katastrofalny w skutkach pożar Nowego Sącza
wrzesień-październik 1655 – kampania armii szwedzkiej doprowadziła do zajęcia większości Małopolski. Oblężony poddał się Kraków (18 X), padły także inne miasta (Nowy Sącz, Tarnów, Żywiec).
13 grudnia 1655 – powstanie mieszczan odbija z rąk szwedzkich Nowy Sącz
1668 – abdykacja Jana Kazimierza. Król wyjeżdżając z Polski zatrzymał się na dłużej w Krakowie gdzie zamieszkał w Pałacu „Krzysztofory”, obecnej siedzibie Muzeum Historycznego m. Krakowa
1700–1716 – w związku z toczącą się tzw. III wojną północną, przez Małopolskę przeciągnęły oddziały szwedzkie, rosyjskie, saskie i polskie, niszcząc katastrofalnie cały region.
1707–1710 – katastrofalna zaraza, która objęła Kraków i okolicę pochłonęła blisko 20 000 ofiar
1734 – w związku z toczącą się wojna o sukcesję polską, przez Małopolską przeszły korpusy wojsk saskich oraz polskich wiernych Stanisławowi Leszczyńskiemu
1769 – pod pretekstem walk konfederacji barskiej wojska austriackie zajęły grody spiskie i okolice Nowego Targu i Nowego Sącza
1770–1771 – w walkach konfederatów barskich szczególną rolę odegrały umocnienia w Tyńcu, Lanckoronie i w mieście Krakowie oraz na zamku wawelskim
1772 – I rozbiór Polski. Południowa część Małopolski (bez Krakowa) przypadła Austrii
1795 – III rozbiór Polski. Północna część Małopolski pomiędzy Bugiem, Wisłą i Pilicą dostała się w ręce austriackie
kwiecień-lipiec 1809 – ofensywa Józefa Poniatowskiego wyzwoliła z rąk austriackich ziemie III zaboru, w tym m.in. Kraków i przyłączyła je do księstwa warszawskiego
1813 – Józef Poniatowski wraz z wojskiem polskim opuścił Kraków, który zajmują wojska rosyjskie
1815 – kongres wiedeński podzielił ostatecznie Małopolskę pomiędzy Rosję i Austrię. Kraków wraz z okolicami tworzy niezależne teoretycznie państewko tzw. Rzeczpospolitą Krakowską
1846 – powstanie krakowskie oraz powstanie chochołowskie. Likwidacja Rzeczypospolitej Krakowskiej i włączenie Krakowa do austriackiej Galicji jako stolicę Wielkiego Księstwa Krakowskiego
Nowożytność
26 kwietnia 1848 – Wiosna Ludów w Krakowie zakończona zbombardowaniem miasta przez wojsko austriackie
1864–1865 – stan oblężenia w Galicji w związku z toczącym się powstaniem styczniowym
1867 – Galicja otrzymała z rąk cesarza Franciszka Józefa I autonomię
1869 – wprowadzenie języka polskiego jako urzędowego w Galicji
1884 – otwarcie tzw. podkarpackiej linii kolejowej (Nowy Sącz, Krynica)
Okres wojenny i międzywojenny
wrzesień 1914 – przysięga Legionów Polskich na Błoniach krakowskich
3–8 września 1939 – Małopolska została zajęta przez armię niemiecką .
18 stycznia 1945 – wojska sowieckie wkroczyły do Krakowa
Gospodarka
W 2017 r. produkt krajowy brutto woj. małopolskiego wynosił 142.1 mld zł, co stanowiło 7,9% PKB Polski. Produkt krajowy brutto na 1 mieszkańca wynosił 42,1 tys. zł (90.1% średniej krajowej), co plasowało małopolskie na 6. miejscu względem innych województw[12][13].

Przeciętne miesięczne wynagrodzenie mieszkańca woj. małopolskiego we wrześniu 2019 roku wynosiło 5 066,21 zł, co lokowało je na 3. miejscu względem wszystkich województw[14].

We wrześniu 2019 roku w Małopolsce zarejestrowanych było ok. 61,9 tys bezrobotnych. Daje to stope bezrobocia na poziomie 4,1%[15].

Gospodarstwa domowe 4,8% mieszkańców woj. małopolskiego mają wydatki poniżej granicy ubóstwa skrajnego (tzn. znajduje się poniżej minimum egzystencji) (2011)[16].

Przemysł
Na terenie województwa znajdują się obszary 4 okręgów przemysłowych:

Krakowski
Jaworznicko-Chrzanowski
Tarnowski
Karpacki
Zasoby surowców mineralnych

Kryształy soli z kopalni w Wieliczce
sól kamienna – Bochnia, Wieliczka (obecnie muzeum)
ropa naftowa – okolice Gorlic
węgiel kamienny – okolice Brzeszcz i Libiąża
rudy cynku i ołowiu – okolice Chrzanowa i Olkusza
wody mineralne – Krynica, Muszyna i okolice
wody geotermalne – Podhale
niewielkie złoża gazu ziemnego – okolice Krakowa i Babiej Góry
surowce budowlane, tj.: kamień budowlany i kamień drogowy (okolice Krzeszowic), wapienie, gliny ceramiczne i kruszywo budowlane
Energia
Największe elektrociepłownie na węgiel kamienny znajdują się w Krakowie, Skawinie i Trzebini (0,5 tys.–1 tys. MW) oraz w Tarnowie (100–500 MW).

Bezpieczeństwo publiczne
W województwie małopolskim działa centrum powiadamiania ratunkowego, które znajduje się w Krakowie i które obsługuje zgłoszenia alarmowe kierowane do numerów alarmowych 112, 997, 998 i 999[17].

Transport
Województwo małopolskie położone jest na skrzyżowaniu ważnych szlaków komunikacyjnych. Przez jego obszar wiodą szlaki tranzytowe ze wschodu na zachód i z północy na południe: linie kolejowe i drogi krajowe.

Transport drogowy
Drogi krajowe w województwie małopolskim[18][19]
Droga	Trasa	Obecna długość w województwie	Uwagi
94	granica państwa – Jędrzychowice – węzeł „Zgorzelec” – Krzyżowa – Wrocław – Prądy – Nogawczyce – Gliwice – Katowice – Olkusz – Kraków – Tarnów – Rzeszów – Jarosław – Radymno – Korczowa – granica państwa	161 km	–
A4E40	granica państwa – Zgorzelec – Legnica – Wrocław – Opole – Gliwice – Katowice – Kraków – Tarnów – Rzeszów – Korczowa – granica państwa	150 km	–
7E77	Żukowo 20 – Gdańsk – Elbląg – Ostróda – Olsztynek – Płońsk – Warszawa – Janki – Grójec – Radom – Kielce – Kraków – Rabka-Zdrój – Chyżne – granica państwa	176 km	–
S1	S1 Brzeszcze – Oświęcim	?	brak drogi
S7	S6 (Gdańsk) – Elbląg – Olsztynek – Warszawa – Kielce – Kraków – Rabka-Zdrój	15 km	Budowana droga S7 Odcinek Lubień - Rabka-Zdrój - Chabówka i Tunel pod Luboniem Małym
28	Zator – Wadowice – Rabka-Zdrój – Limanowa – Nowy Sącz – Gorlice – Jasło – Krosno – Sanok – Kuźmina – Bircza – Przemyśl – Medyka – granica państwa	192 km	–
44	Gliwice – Mikołów – Tychy – Oświęcim – Zator – Skawina – Kraków	56 km	–
47	Rabka-Zdrój – Nowy Targ – Zakopane	40 km	–
49	Nowy Targ – Czarna Góra – Jurgów – granica państwa	24 km	–
52	Bielsko-Biała – Kęty – Andrychów – Wadowice – Kalwaria Zebrzydowska – Głogoczów	46 km	–
73	Wiśniówka – Kielce – Morawica – Busko-Zdrój – Szczucin – Dąbrowa Tarnowska – Tarnów – Pilzno – Jasło	50 km	–
75	Kraków (Branice) 79 – Niepołomice – 94 – Brzesko – Nowy Sącz – Krzyżówka – Tylicz – Muszynka – granica państwa	135 km	–
79	Warszawa – Kozienice – Zwoleń – Sandomierz – Połaniec – Nowe Brzesko – Kraków – Trzebinia – Chrzanów – Jaworzno – Katowice – Chorzów – Bytom	104 km	–
87	Nowy Sącz – Stary Sącz – Piwniczna-Zdrój – granica państwa	28 km	–
Transport kolejowy

Wnętrze dworca Kraków Główny

Pesa Acatus II Kolei Małopolskich linii S1 na stacji Kraków Lotnisko

Międzynarodowy Port Lotniczy
im. Jana Pawła II Kraków-Balice
W województwie małopolskim znajduje się 1121 km eksploatowanych linii kolejowych (7. miejsce w kraju), z czego 653 km to linie jednotorowe, natomiast 468 km – dwu- i więcej torowe. 870 km linii kolejowych jest zelektryfikowanych (stan na dzień 31 grudnia 2013)[20]. W 2017 roku statystyczny mieszkaniec województwa małopolskiego jechał 4,9 raza pociągiem[21].

W województwie znajduje się 26 czynnych dworców kolejowych[22], 4 z nich są wpisane do rejestru zabytków: Nowy Sącz, Rabka-Zdrój, Tarnów, Zakopane[23].

Tabor kolejowy
Województwo małopolskie wraz z Kolejami Małopolskimi, które należą do województwa, posiada 39 pojazdów, które są użytkowane przez Koleje Małopolskie i Polregio: