Miasto Białystok jest podzielone na 29 pomocniczych jednostek administracyjnych, nazwanych osiedlami.

Obecny podział administracyjny Białegostoku[1] ukształtował się w wyniku uchwały Rady Miejskiej nr XXXI/331/04 z dnia 25 października 2004 roku, zgodnie z którą Białystok został podzielony na 27 osiedli. Ponadto uchwałą nr LXII/787/06 z dnia 23 października 2006 roku z przyłączonych do Białegostoku miejscowości Dojlidy Górne, Kolonia Halickie i Zagórki zostało utworzone 28. osiedle - Dojlidy Górne. W 2021 roku zostało utworzone nowe osiedle Bagnówka[2].


Spis treści
1	Osiedla Białegostoku
2	Zmiany podziału na osiedla
2.1	1959
2.2	Lata 90. do roku 2004
2.2.1	1990-2002
2.2.2	2002-2004
2.3	Po roku 2004
2.3.1	2004-2006
2.3.2	2006-2013
2.3.3	2013-2021
2.3.4	Od 2021
3	Rady osiedli
4	Przypisy
5	Uwagi
6	Bibliografia
Osiedla Białegostoku
Podział administracyjny Białegostoku na osiedla.
	W Wikimedia Commons znajdują się multimedia związane z tematem:
Podział administracyjny Białegostoku
Lp.	Osiedle
1.	Centrum
2.	Białostoczek
3.	Sienkiewicza
4.	Bojary
5.	Piaski
6.	Przydworcowe
7.	Młodych
8.	Antoniuk
9.	Jaroszówka
10.	Wygoda
11.	Piasta I
12.	Piasta II
13.	Skorupy
14.	Mickiewicza
15.	Dojlidy
16.	Bema
17.	Kawaleryjskie
18.	Nowe Miasto
19.	Zielone Wzgórza
20.	Starosielce
21.	Słoneczny Stok
22.	Leśna Dolina
23.	Wysoki Stoczek
24.	Dziesięciny I
25.	Dziesięciny II
26.	Bacieczki
27.	Zawady
28.	Dojlidy Górne
29.	Bagnówka
Zmiany podziału na osiedla

Podział administracyjny Białegostoku w latach 2006-2013

Podział administracyjny Białegostoku w latach 2013-2021

Obecny podział administracyjny
1959
30 listopada 1959 r. Miejska Rada Narodowa w Białymstoku uchwaliła podział miasta na 16 dzielnic. Dzielnice wchodziły w skład trzech zespołów dzielnic[3][4].

Zespół dzielnic	Nazwa dzielnicy
Białystok-Południe	Śródmieście
Zwierzyniec
Dojlidy
Nowe Miasto
Krywlany
Białystok-Północ	Bojary
Skorupy
Przemysłowa
Białostoczek
Wygoda
Pieczurki
Białystok-Zachód	Fasty
Wysoki Stoczek
Antoniuk
Marczuk
Starosielce
Lata 90. do roku 2004
 Ta sekcja jest niekompletna. Jeśli możesz, rozbuduj ją.
1990-2002
Białystok był podzielony na 45 osiedli[5].

2002-2004
Do Białegostoku została przyłączona wieś Zawady

Po roku 2004
2004-2006
27 września 2004 r. uchwalono podział miasta na 33 osiedla, jednak uchwałę uchylono po dwóch dniach[6][7]. 25 października 2004 r. Białystok został podzielony na 27 osiedli[1].

2006-2013
W 2006 roku z przyłączonych do Białegostoku miejscowości Dojlidy Górne, Dojlidy Kolonia, Kolonia Halickie i Zagórki zostało utworzone 28. osiedle - Dojlidy Górne[8].

2013-2021
W 2013 roku zostały zmienione granice osiedli Nowe Miasto i Dojlidy[9]. Pod koniec 2020 roku odbyły się konsultacje w sprawie utworzenia nowego osiedla Bagnówka[2].

Od 2021
25 stycznia 2021 roku została podjęta uchwała w sprawie utworzenia nowego osiedla Bagnówka[2]. Zmiana weszła w życie w dniu 16 lutego 2021 r.[a][10]

Rady osiedli
Od 2005 do 2016 roku Rada Miasta nie zarządzała wyborów rad jednostek pomocniczych[11][12]. Zgodnie z przyjętymi w 2016 roku zasadami celem przeprowadzenia wyborów potrzebny jest wniosek podpisany przez co najmniej 3 proc. mieszkańców danego osiedla[11]. Pierwsze po wielu latach przerwy wybory zarządzono na 5 czerwca 2016[12].